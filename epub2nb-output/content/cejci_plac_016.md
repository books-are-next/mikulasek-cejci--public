---
title: Pampeliška
contentType: prose
---

<section>

_Mám tě rád  
jako pampelišku  
zlatou.  
A potom, když chmýřím  
nabíráš výšku  
— nanebevzatou —  
a odlétáš._

</section>

<section>

_Sám na lukách zelených  
s čmeláčkem piju a hýřím.  
A potom každou nažkou svát,  
vzduchu jsem tichý vzdych  
a pád —  
ty navždy hlavou sťatou  
i prázdným lůžkem,  
s nímž se neusmířím._

</section>

<section>

_Nebudu týž.  
Nebudeš táž.  
Sic budeme ještě;  
i nebudem již._

</section>
