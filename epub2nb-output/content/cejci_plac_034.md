---
title: La femme fatal
contentType: poetry
---

<section>

Ta není z tohoto světa —  
a pro vás!

</section>

<section>

Spřadena ze svitu  
hvězdy zvané Pelyněk  
se snoubí  
s kořenem mandragory,  
která o půlnoci vzkvétá  
pod šibenicí  
z posledního semene oběšencova.

</section>

<section>

Kupte si konopný provaz  
pro hrdlo, aby z něj nevyklouzla věta,  
že ve třičtvrti na devět  
budete půldevátí.

</section>

<section>

Zešílí nešílející.  
Pohnou se hory.  
Povadnou révová loubí.  
Oněmí slova —.  
A probudí se kati.

</section>
