---
title: Kruté něhy
contentType: prose
---

_Po úzké cestě prochází se nůž.  
A biřici ho jaksi nadženou.  
Nebo on biřice.  
Děje se, že dlouho  
nedělo se nic  
a potom všechno náhodou  
je pouhou._

_Muž —  
to je zříci se  
vítězství nad ženou,  
která ho miluje,  
ach, miluje ho víc,  
než on sám sebe —  
a někdy jako pole  
žence svého sežne._

_Co kruté je? Co něžné?  
Která by neupletla  
s pečlivostí smyčku  
z nejtenčích provázků,  
ba z nití —  
pro zradu; co je to smrt  
pro ponížené?_

_Co je to peklo — co nebe?  
Obojí málo pro lásku,  
která je jenom bláznivá,  
dokud nezešílí  
a nezažehne svíčku  
na spálení všech milovaných řas,  
aby ji slepě miloval,  
jen ji —  
žitečko, žitko, žití,  
jež v krvi doznívá._

_Všechna zvěř —  
tygři, lvi, zajíci i ryby  
bojí se sítí._

_Prchají psi  
zděšeni — po návsi._

_Jde ras!_
