---
title: Anělina
contentType: prose
---

<section>

_Už brzy bude ráno.  
Pštrosi v rozpacích  
budou soukat  
své dlouhé krky z písku._

</section>

<section>

_Jakoby Sahara…  
A lysé nohy, peří u řiti.  
A nějaké jiné peří  
létá z cích  
jako pyl z poupat.  
A je to přesné:  
bez ztráty a zisku._

</section>

<section>

_Takže nic se vlastně nestalo.  
Ne? Nebo ano?  
Pravda je v kartách  
jako v básni hra._

</section>

<section>

_Všichni jsou naliti  
daleko od vrat,  
blízko vlastních dveří,  
ale jak je oloupit a obrat  
o to, o čem nebyla tu řeč?_

</section>

<section>

_O duši? Kde duše je,  
ten parchant,  
na bytě u nás nestálo…  
A za činži vždy dluží  
jako za nějakou věc,  
o které se ví méně,  
nežli tuší…_

</section>

<section>

_Anělino, Aně — líno,  
má hrobem obílená vílo  
líně odkapávajících svěc,  
o tobě je tu řeč —  
o bezejmenném jméně…_

</section>
