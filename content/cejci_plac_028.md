---
title: Jdu se dvěma verši
contentType: prose
---

<section>

_večer na procházku.  
První říká: věř ve mě —  
i věř si!_

</section>

<section>

_A druhý?  
Nevěř na nás,  
nevěř na tu chásku._

</section>

<section>

_Já zatím vidím řeku,  
v ní vrby, stromy, luhy  
téci kams odněkud._

</section>

<section>

_Jdu se dvěma verši;  
ten první je širší,  
druhý zase užší.  
Na ten první  
jaksi více prší,  
druhému je sucho.  
Tak je i mé duši,  
že chce uslyšet se —  
i být k sobě hluchou._

</section>

<section>

_Jdu se dvěma verši.  
Jsou tak tiše spolu;  
a ještě víc tiše,  
když je každý sám._

</section>

<section>

_Nežli život, někdy  
okamžik je delší,  
těly ustískán  
do rostlinného stvolu,  
jímž je možná hrdlo —  
a v tom hrdle vzlyk  
na ostrou kost zmrzá._

</section>

<section>

_Já se potom ptám,  
jak dlouho v pláči jí se  
neuroněná slza,  
kterou polykám?_

</section>

<section>

_Však verše není slyšet._

</section>
