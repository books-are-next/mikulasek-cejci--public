---
title: Kartouzek
contentType: poetry
---

<section>

Ptala ses mne,  
jsi-li vůbec krásná?  
A já tě viděl jenom jedinou.  
Vojáci švarní jeli dědinou  
a vidouce tě, sesedali s koní.

</section>

<section>

Třemi prsty mužský  
stéblo trávy semne.  
Setmí se  
a slunko navždy zhasne.  
V prsou se sevře cosi,  
co není ani mnou,  
leč před čím srdce  
hluboko se skloní.

</section>

<section>

Úvoz, kudy může jet  
jediný vůz, je úzký.  
Mám v očích tmu,  
tmu zřítelnic tvých jen —  
a v záři vidím tě,  
div neoslepnu  
krví skropenou květinou —  
a květina ta — je můj kartouzek.

</section>
