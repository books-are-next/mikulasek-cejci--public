<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>cejci_plac_oprava_PK-3</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="cejci_plac_oprava_PK-3" xml:lang="cs-CZ">
		<div class="_idGenObjectStyleOverride-1">
			<p id="_idParaDest-2" class="MLP_uroven2_basne">Osika</p>
			<p class="MLP_verse_-0-12-">Moc toho tady není.<br/>S&#160;třesoucími se hvězdami<br/>i&#160;v&#160;nás se cosi rozechvívá<br/>a&#160;chvíli jsme tím,<br/>čím koni hříva,<br/>když pádí, neví kam&#160;— i&#160;šíj,<br/>ta jeho, napjatá&#160;— i&#160;jiná.<br/>A&#160;úprk, co nás plení.</p>
			<p class="MLP_verse_-0-12-">Prcháme. Všemu. Sobě nejvíce,<br/>se strašnou uzdou sezdaní<br/>jak s&#160;vytím vlk,<br/>jak kapky s&#160;deštěm,<br/>jak s&#160;hořem pláč,<br/>jak s&#160;rukou kyj,<br/>jak s&#160;vášní muže žena líná,<br/>s&#160;koleny neklekánice,<br/>nebesa s&#160;věčným ohvězděním,<br/>se smyčkou hrdlo nebo krk,<br/>s&#160;opilcem schody na pavlač<br/>a&#160;všechno už, s&#160;čím bude ještě.</p>
			<p class="MLP_verse_-0-12-">Moc toho tady není, není.<br/>V&#160;sinavé tváři uzardění<br/>dlouho tajených souchotin,<br/>a&#160;potom ještě delší stín<br/>velkosti naší v&#160;pozdním slunci,<br/>v&#160;hlubinném bahně těžcí sumci,<br/>nezvyklí viset na háku<br/>a&#160;dýchat svěží, ostrý vzduch.</p>
			<p class="MLP_verse_-0-12-">Jenom krvácející rány<br/>vědí, co na světě je much,<br/>tonoucí, co jsou pouhé trámy,<br/>stébélko, stéblo a&#160;v&#160;oblaku<br/>vděčného ňadra vesmír celý.<br/>A&#160;v&#160;Antarktidě osamělý,<br/>jak daleko je k&#160;člověku<br/>a&#160;v&#160;beznaději naděje.</p>
			<p class="MLP_verse_-0-12-">Moc toho tady není.<br/>Osiku v&#160;prsou mých snažně prosím,<br/>ať lístečkem aspoň se zachvěje!</p>
		</div>
</body>
</html>