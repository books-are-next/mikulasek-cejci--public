<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>cejci_plac_oprava_PK-28</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="cejci_plac_oprava_PK-28" xml:lang="cs-CZ">
		<div class="_idGenObjectStyleOverride-1">
			<p id="_idParaDest-27" class="MLP_uroven2_basne">Dopis druhé ženě</p>
			<p class="MLP_verse_-0-12-">Najednou nadejde ten čas,<br/>kdy odložíme tělo&#160;— a&#160;v&#160;stínu<br/>samoty se ptáme,<br/>co vlastně zbylo z&#160;duše,<br/>co z&#160;duše naší zbylo,<br/>krom vyvanulé vůně naftalínu?</p>
			<p class="MLP_verse_-0-12-">I&#160;smutek nějak chřadne<br/>v&#160;ústraní,<br/>bez pláče, bez slz&#160;— suše.</p>
			<p class="MLP_verse_-0-12-">Příliš černého je v&#160;černém<br/>a&#160;v&#160;bílém příliš bílo,<br/>jak by se peklo peklem<br/>a&#160;nebe nebem<br/>náhle unavilo<br/>a&#160;zbyly saze, a&#160;zbyl sníh.<br/>Už nejsme si ani tím stéblem<br/>zoufale tonoucích<br/>a&#160;říkáme si chladně:<br/>nechme těch marných slov,<br/>zanechme planých řečí,<br/>vzduch mezi námi<br/>je k&#160;nedýchání hustý<br/>a&#160;my se dusíme, udusit nemohouce<br/>to rozestouplé ticho<br/>kdysi tak po sobě prahnoucími ústy.</p>
			<p class="MLP_verse_-0-12-">Cosi v&#160;nás klečí<br/>a&#160;prosí o&#160;milost,<br/>ať už je konec,<br/>však aspoň žíně tři<br/>ať z&#160;planoucích zbudou hřiv:<br/>spatření, blesk a&#160;div<br/>sladce zaskočeného srdce.</p>
			<p class="MLP_verse_-0-12-">Svět zmizel&#160;— potkaly se světy.</p>
			<p class="MLP_verse_-0-12-">Ale to bylo…</p>
			<p class="MLP_verse_-0-12-">Teď třpyť se a&#160;vzlétej, třepotej se,<br/>motýlku můj, můj ptáčku, rybičko,<br/>v&#160;tom smutném mumraji!</p>
			<p class="MLP_verse_-0-12-">Já nemám už na konfety.</p>
			<p class="MLP_verse_-0-12-">Odejít dřív,<br/>než pozdě odejít<br/>o&#160;berlích veršů,<br/>které též kulhají&#160;—<br/>a&#160;vzdychnout maličko.</p>
		</div>
</body>
</html>