---
title: ''
contentType: prose
---

Vlčina

> Já, starý vlk,  
> šedý a toulavý,  
> po jehněčí slídím krvi,  
> neboť má mrzne už.

> Ač vyobcován z obce  
> v povodí Úhlavy  
> do obce Přestavlk,  
> spíš z vlků poslední  
> než prvý,  
> a skoro v řadách rdoušeného skopce,  
> ani tesáky, ani nůž,  
> do vinohradu se kradu  
> přetnouti čerstvý hrozen.

> Zářivá rosa jej ojíní.  
> A já v tom kraji po révě,  
> po víně zvaném Povíní,  
> ze zrnka znovu zrozen,  
> deru se hrdly žíznivými,  
> sám podřezáván krvácejícími  
> číšemi,  
> než i jim je, pitcům, tvrdě od úst  
> ten nevinný, vinný osud  
> navždy oderve.
