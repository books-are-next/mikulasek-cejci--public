---
title: Poezie
contentType: prose
---

_Noci se dlouží, dnové krátí  
jako knot._

_Odlétlo léto,  
odbzučela včela,  
réva zoutlela v svou číš.  
Vybledlé nebe ptáci křižují  
a růže ztrácí nach._

_Sil jsem, ach, sil jsem  
proso na souvrati —  
a nebudu je žíti.  
Nebudu zpívat podle not._

_Ty ze slunce celá,  
paprsky vlasů svých zlatničíš,  
ó poezie!  
A já jen v sypkém písku rýžuji,  
i tichnu ve strunách,  
pavoučky upředených nití._

_Vzdálený sobě, sobě blíž,  
nikdy, ach, nikdy nebudu se míti,  
ztracený navždy již,  
v Tobě,  
ó poezie,  
jak v hromadném hrobě,  
na kterém kdosi  
zase proso sije._

_A nebude je žíti._
