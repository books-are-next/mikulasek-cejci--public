---
title: Eloáh
contentType: poetry
---

<section>

> _(monolog blázna)_

Všichni se jednou zeptají:  
A co je pravda?  
Tiše jim odpovím: Ach, Eloáh!  
A oni zeptají se, kdo je to Eloáh?  
Tišeji odpovím:  
nevím, jaká je jeho dráha.  
A je-li, není-li tak dlouhá  
nebo krátká,  
jako když v rukou poháry  
si jeden s druhým zavdá,  
třeba jen douškem,  
tím samcem dušičky,  
když vyletěla zátka.

</section>

<section>

Tak vzniká déšť.  
A potom prší, prší navždycky,  
až z potopy je kapka maličká.  
Ale já vím, že je to Eloáh,  
jediné, co vím!

</section>

<section>

Ach, Eloáh, který se stále zdráhá  
říci, že je to touha  
po odpovědi Eloáha  
na desetkrát deset hárů —  
na stohára —  
a každé stéblo zvlášť.  
A obilíčko — samý pláč.

</section>

<section>

Tak vzniká déšť,  
a potom prší, prší navždycky,  
až z potopy je kapka maličká.

</section>

<section>

To už jsem ale řekl.  
A říci — přísaha je — pěst!  
A Eloáh, ten Eloáh,  
co zve se Eloáhem,  
odpoví konečně —  
a odpověď je strašná —!

</section>

<section>

Je to jen rybička,  
v které se koupe kašna.  
A hvězdy klovající do zrní,  
aby vejce mohly snášet  
bez konce.  
A Ámen!

</section>

<section>

Vesmír, ta tichá trouba hlásná —  
slyšeli jste snad něco?  
Srdce zkormoucená,  
do čehož bíti nemají —  
do hrudi, bronzu, do zvonce…

</section>
