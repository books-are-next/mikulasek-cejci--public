---
title: 'Prodavačka květin '
contentType: prose
---

<section>

_aneb marnotratná montmartranka_

_Já vím, jak je to marné  
darovat kvítí květině,  
jak se má růže růži podobat,  
jediná láska — té jediné._

</section>

<section>

_A jak má růže vonět pro oba,  
když oba si vínem voní?  
Je upité víno opilé?  
Či ona z něho — a on z ní?_

</section>

<section>

_Ať snese vám raděj  
z nebe lunu,  
je za mraky — a není —  
požata tajně šavlí měsíce,  
a toulejte se nocí  
celí olůnění,  
dokud se vínu zpitému  
ještě i vašich úst ochutnati chce._

</section>
