---
title: Gambie
contentType: poetry
---

<section>

> _(Jiřímu Krškovi)_

To bylo v Gambii.  
Podivné to zemi.  
Mluvili tam němí.  
Slepí ukazovali  
bílou holí do tmy  
vidoucím.

</section>

<section>

A že bude zabit  
ten, kdo zabíjí.  
Bosí se zouvali —.  
Potopené lodi  
vyzdvíhaly kotvy.  
Rabovali rabi —  
do noci.

</section>

<section>

Kdo se v krvi brodí,  
prý v ní utone.  
A že bude zabit  
ten, kdo zabíjí.  
To bylo v té zemi,  
zvané Gambie.  
A strom říkal listí,  
radši to už sbal!  
(Mluvili tam němí.)

</section>

<section>

Tenkrát byl jsem rostlin  
tichý úponek.  
Ale už i tenkrát  
chvěl jsem se a bál.

</section>
