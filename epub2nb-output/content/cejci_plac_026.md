---
title: Němoty
contentType: prose
---

_Já vím,  
že se ti nechce mluvit.  
Koneckonců,  
nikdo nic neříká.  
A to je jen začátek  
dlouhého mlčení:  
kobyla, býk a babyka,  
třesení osik a syčení  
jazýčků hadích, háďat —  
a vztek._

_Takže jen ze sebe dávím  
ticho jak z mušlí a ulit  
zapomenutých hromsů._

_Vždyť sprostě může znít —  
řeřicha —  
a smutně — tólie.  
Svit přímý. I had je svit.  
A koneckonců,  
nikdo nic přece neříká,  
a proč se tedy hádat?_

_Vždyť i těch nenarozených slov,  
co nedají se nijak vyslovit,  
ani gesty bez uťatých rukou,  
a bloudí s mukou_

_po ševelících rtech,  
je víc než mrtvými muži  
opuštěných vdov,  
zakletých v zdech._

_Ach, tolik jich, tolik, tolik je,  
jak navždy opadaných růží._
