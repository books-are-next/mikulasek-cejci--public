---
title: ''
contentType: prose
---

Vyzvánění

> Jestliže najednou potkám  
> tolik lidí,  
> (a vždycky nejvýš dva),  
> kteří se zbláznili  
> z vyzvánění zvonů  
> o třičtvrti na šest  
> a začnou se ústy k ústům shýbat  
> jako o svatbách —  
> a ty zvony znovu zazní-li,  
> mám zůstat celý pryč,  
> nebo se krást domů?

> Možná je čas  
> kobylek a hříbat;  
> mečů, mečíků a mačet.  
> A žíznivců, co slídí,  
> kde se už začlo víno stáčet,  
> a co se začnou sami  
> radovat i bát,  
> ne nepodobni loutkám.  
> Jdou a jdou  
> a nevidí se kráčet  
> tam, kde teď vítr  
> list po listu líbá.

> Jestli se najednou potkám  
> s těmi, co mají klíč  
> k hrobkám  
> láskou dosud nepochovaných,  
> mám umřít, nebo mlčet?

> Možná je čas  
> nemání a mání.  
> Čas, kdy nad hladinu  
> šeptne ryba;  
> čas všeho čistého  
> a na klekání.
