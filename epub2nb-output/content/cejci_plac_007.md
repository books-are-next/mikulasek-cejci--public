---
title: Ptáčkové
contentType: poetry
---

<section>

Kolikže je to let,  
co jsem se díval,  
jak sedal na okolík  
stehlík či čížek maličký?

</section>

<section>

Čižbaři chytali je na lep.  
Do klícek. Do mříží.  
A oni zpívali.  
I já si zazpíval.  
Kolikže je to let?

</section>

<section>

Do nových klecí nahlížím  
na ty, ach, na ty,  
na andělíčky.

</section>

<section>

Plachetky dejte jim  
přes noc na klícky —  
ať zpívají i dál.

</section>
