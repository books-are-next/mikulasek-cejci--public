<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>cejci_plac_oprava_PK-27</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="cejci_plac_oprava_PK-27" xml:lang="cs-CZ">
		<div class="_idGenObjectStyleOverride-1">
			<p id="_idParaDest-26" class="MLP_uroven2_basne">Dopis první ženě</p>
			<p class="MLP_verse_-0-12-">Z&#160;nás každý ví,<br/>jak málo nám zbývá nocí<br/>a&#160;ještě méně dní,<br/>než všechno skončí,<br/>jak dřevo staré truhly<br/>červotoči.</p>
			<p class="MLP_verse_-0-12-">Nač tedy vítr<br/>lomcuje stromovím?<br/>A&#160;nač ten šepot hrobový,<br/>když strom každým<br/>spadlým listem platí<br/>za to, že se náhle<br/>strašně rozední&#160;—<br/>od větví po kmen ztuhlý?</p>
			<p class="MLP_verse_-0-12-">Pak utichne vítr.<br/>Utichne i&#160;náš dech.<br/>A&#160;my si budem navždy náležet,<br/>jak jeden druhým<br/>popravení kati.</p>
			<p class="MLP_verse_-0-12-">A&#160;to je nekonečnost<br/>ukončené lásky.<br/>A&#160;to je začátek<br/>snu, který se zaspí<br/>a&#160;nikdy nevzbudí.</p>
			<p class="MLP_verse_-0-12-">Nač tedy výčitky?<br/>Nač vzteky? Kvílení&#160;— nač pláč?<br/>Nač hrůzy zoufalství?<br/>Nač marně umírat?<br/>A&#160;žíti marně&#160;— nač?</p>
			<p class="MLP_verse_-0-12-">Mne neptej se!<br/>Boha se ptej!<br/>Ale ten nemluví.<br/>A&#160;verše nepíše&#160;—<br/>například:<br/>„že tesknem sládne<br/>v&#160;letním slunci luh;<br/>oblázku že je dobře v&#160;řece na dně,<br/>nad lásku<br/>že toužení je hladné<br/>a&#160;žena nikdy nepožádaná.<br/>A&#160;že součet ztrát<br/>je nakonec náš dluh…“</p>
			<p class="MLP_verse_-0-12-">Bůh verše nepíše.<br/>Verš v&#160;básni pevně tkví —<br/>a&#160;báseň nejspíše<br/>je vždycky nějak ukřižovaná<br/>jak každé zjevení&#160;—.<br/>I&#160;láska.</p>
			<p class="MLP_verse_-0-12-">Je pozdě.</p>
			<p class="MLP_verse_-0-12-">Sbohem.</p>
			<p class="MLP_verse_-0-12-">I&#160;lampě chce se spát.</p>
		</div>
</body>
</html>