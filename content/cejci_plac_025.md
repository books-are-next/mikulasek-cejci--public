---
title: ''
contentType: prose
---

Prodavačka květin

aneb marnotratná montmartranka

> Já vím, jak je to marné  
> darovat kvítí květině,  
> jak se má růže růži podobat,  
> jediná láska — té jediné.

> A jak má růže vonět pro oba,  
> když oba si vínem voní?  
> Je upité víno opilé?  
> Či ona z něho — a on z ní?

> Ať snese vám raděj  
> z nebe lunu,  
> je za mraky — a není —  
> požata tajně šavlí měsíce,  
> a toulejte se nocí  
> celí olůnění,  
> dokud se vínu zpitému  
> ještě i vašich úst ochutnati chce.
